---
layout: post
title: AROS x86 - listopad 2023
subtitle: podsumowanie miesiąca
---

**AROS**, jedna z trzech odnóg tzw. **Amigi Nowej Generacji**, ma się całkiem nieźle biorąc pod uwagę niewielką ilość deweloperów (co jest niestety przypadłością całej amigowej rodziny). Jeśli jednak nie siedzimy na typowo AROSowych forach możemy odnieść mylne wrażenie, że w temacie nie dzieje się nic nowego. Postanowiłem rozpocząć miesięczne podsumowania wydarzeń z AROSowego świata, tak aby bez zbędnego lania wody przedstawić najważniejsze zmiany także amigowcom, którzy nie siedzą w temacie na codzień.

Najbardziej aktywnie rozwijaną jest **wersja 32-bitowa AROSa (ABIv0)** za którą obecnie odpowiada **Krzysztof “deadw00d” Śmiechowicz** i na śledzeniu tej wersji się skupimy, gdyż na dzień dzisiejszy jest ona rekomendowana do instalowania na prawdziwym sprzęcie.  

{: .box-success}
Najnowszy, czysty system: [ABIv0](https://github.com/deadw00d/AROS/releases)

Na bazie aktualnego ABIv0 są na bieżąco wspierane dwie dystrybucje, czyli systemy wypchane pakietami dodatkowego oprogramowania:  
[Aros One x86](https://sites.google.com/view/arosone)  
[Tiny Aros i386](https://tinyaros.flazio.com)  
Nie polecam na chwilę obecną innych dystrybucji takich jak popularny kilka lat temu **Icaros Desktop**, przynajmniej do czasu kiedy autorzy ich nie zaktualizują.

W listopadzie dzięki wysiłkowi deadw00d’a i społeczności udało się załatać 16 bugów, co mocno przybliża wydanie w grudniu nowej stabilnej wersji ABIv0. 

Jeden z bugów został załatany w ramach inicjatywy **“Błąd miesiąca”**, która polega na tym, że użytkownicy forum [ArosWorld](https://www.arosworld.org) oddają swój głos w ankiecie na najbardziej ich zdaniem irytujący błąd, a następnie jest on naprawiany priorytetowo :) W listopadzie w ten sposób udało się wyeliminować problem w bibliotece workbench.library. Aktualną ankietę znaleźć można w [tym temacie](https://www.arosworld.org/infusions/forum/viewthread.php?thread_id=1158).

Kolejną nową inicjatywą jest zrobienie **listy rekomendowanego sprzętu dla AROS x86**. Od lat pokutuje błędne przekonanie, że skoro istnieje AROS x86 to powinien uruchamiać się na każdym sprzęcie x86. Nie, tak nie jest i jeszcze bardzo długo nie będzie. Oczywiście sprawdzanie, czy AROS przypadkiem zadziała na tym, co akurat mamy pod ręką może być świetną zabawą samą w sobie, jeśli jednak chcemy używać tego systemu powinniśmy sięgnąć po jeden z rekomendowanych sprzętów. Te dobrane zostały nie tylko pod względem aktualnej kompatybilności, ale także ceny i dostępności na portalach takich jak Ebay czy Aliexpress. Na [liście w pełni wspieranego sprzętu](https://en.wikibooks.org/wiki/Aros/Platforms/x86_Complete_System_HCL#Recommended_hardware) mamy dwa laptopy, jeden kompletny desktop oraz dwie płyty główne. Lista nie jest jeszcze zamknięta i z pewnością trafią na nią dodatkowe pozycje. 

Na koniec zostaje lista nowego softu. W tym miesiącu nie mieliśmy niestety aktualizacji żadnego dużego programu. Pojawiło się za to na [Aros Archives](http://archives.aros-exec.org) kilka mniejszych produkcji i aktualizacji. Z poniższą listą zostawiam was do przyszłego miesiąca :)

> ## [Sacrificio Pagano](http://archives.aros-exec.org/?function=showfile&file=utility/misc/sacrificopagano.lha) (v. 2.00)
> (autor: Juan Carlos Herran Martin)

Prosty programik dla wierzących w magię ;) Umożliwia skonfigurowanie własnego ołtarzyka na ekranie komputera, co ma ułatwiać oddawanie się magicznym praktykom. 

Zmiany w wersji 2.00 (01-11-2023):  
- Dodano język hiszpański.  
- Zmiana muzyki w tle intro.  
- Nowe tła dla rytuału.  

> ## [Passcodes](http://archives.aros-exec.org/?function=showfile&file=game/misc/passcodes.i386-aros.lha) (v. 1.00)
> (autor: Nathan Hesterman)

AROSowa wersja popularnej planszowej gry Codenames (Tajniacy). Passcodes działa w sieci lokalnej (klient/serwer) i umożliwia zabawę dla dwóch do 32 graczy.




> ## [AGet](http://archives.aros-exec.org/?function=showfile&file=network/aget.lha) (v. 0.1)
> (autor: C. Hahn)

AGet to prosta aplikacja do testowania serwerów HTTP, aplikacji internetowych i API poprzez wysyłanie żądań protokołu HTTP do serwera.




> ## [AnimWebConverter](http://archives.aros-exec.org/?function=showfile&file=graphics/convert/animwebconverter.lha) (v. 6.00)
> (autor: Juan Carlos Herran Martin)

Prosty program do odtwarzania lub konwertowania animacji: anim, gif, apng/png, yafa i lbm (tylko tryb 5), avi.

Zmiany w wersji 6.00 (15-11-2023):  
- Nowe intro i zmienione środowisko programu.  
- Kompilacja pod ostatnią wersją Hollywood 10.0.  
- Usunięto użycie starego pluginu flicanim dla nowego flic.  




> ## [NetStratego](http://archives.aros-exec.org/?function=showfile&file=game/server/netstratego.i386-aros.lha) (v. 1.1)
> (autor: Nathan Hesterman)

AROSowa implementacja planszowej gry Stratego dla dwóch graczy. Grać możemy w sieci LAN lub na jednym komputerze.

---

> ## [Videntium Picta](http://archives.aros-exec.org/?function=showfile&file=graphics/viewer/videntiumpicta.lha) (v. 3.00)
> (autor: Juan Carlos Herran Martin)

Videntium Picta to przeglądarka obrazów, której główną cechą jest poszanowanie prywatności użytkownika (nie ma listy ostatnich plików, nie ma listy odtwarzania, można go używać z pamięci USB, płyty CD itp.).

Zmiany w wersji 3.00 (23-11-2023):  
- Program staje się mailware. Aby odblokować wersję demo należy wysłać email do autora.  
- Teraz program ma intro.  
- Usunięto stary plugin flicanim.hwp na rzecz nowego flic.hwp.  

---

> ## [iConecta](http://archives.aros-exec.org/?function=showfile&file=network/misc/iconecta.lha) (v. 5.00)
> (autor: Juan Carlos Herran Martin)

Mały i prosty program do testowania połączenia internetowego.

---

> ## [F1Champ](http://archives.aros-exec.org/?function=showfile&file=document/misc/f1champ.lha) (v. 6.21)
> (autor: *Pasi Ylinen*)

Statystyki dotyczące Formuły 1 w formie dokumentu Amigaguide obejmujące każdy rok od 1950 do 2023. Obowiązkowa pozycja dla każdego fana F1. W nowej wersji dodano 22 tory na 2023 rok.

---

> ## [Omanko!](http://archives.aros-exec.org/?function=showfile&file=utility/filetool/omanko.lha) (v. 1.20)
> (autor: *Juan Carlos Herran Martin*)

Niewielkie narzędzie stworzone w celu generowania kodów sum kontrolnych MD5 i CRC32 plików.

Zmiany w wersji 1.20 (28-11-2023): 
- Skompilowane z Hollywood 10.0. 
- Niewielkie ulepszenia wizualne. 

---

> ## [IFFIconDataDecoder](http://archives.aros-exec.org/?function=showfile&file=graphics/icon/iff_icon_data_decoder.zip) (v. 1.00)
> (autor: Mike R.)

Dokumentacja w formacie PDF i towarzyszące jej fragmenty kodu źródłowego mająca pomóc w wyjaśnieniu formatu przechowywania danych obrazu w fragmentach IMAG dla Glow Icons.


![Crepe](/assets/img/crepe.jpg)

If the above image is broken, then you'll need to follow the instructions [in the FAQ](https://beautifuljekyll.com/faq/#links-in-project-page). Here is proof that it can be fixed:

![Crepe]({{ '/assets/img/crepe.jpg' | relative_url }})
